# project-html-001-about-site
HTML haladó projekt feladat

Date: 2020/10/30

### **Készíts egy bemutatkozó oldalt**

### **Rövid leírás**

A feladat egy bemutatkozó oldal készítése. Ez szólhat rólad, vagy egy kitalált személyről is. Az oldalnak lesznek aloldalai is, űrlappal, galériával, referenciákkal. A megvalósítás során a már tanult elemeket kell használni, de szorgalomból használhatsz olyan megoldásokat is, amelyeket még nem tanultunk.

### **Hogyan dolgozz?**

- Pontról pontra hajtsd végre a feladatokat.
- Ne ugrálj közöttük, ne készíts el semmi extra dolgot addig, amíg az alapvető elvárások nincsenek készen.
- A munkádat egy Github repository -ban kell elhelyezned, aminek kötött a neve, alább megtalálod.

### **Github repository**

- Neve: **project-html-001-about-site**
- Ha jól hoztad létre, akkor így fog kinézni a linkje:https://github.com/petert360/project-html-001-about-site
- Rendszeresen kommitolj, ha van benne tapasztalatod, akkor külön branch -eket is létrehozhatsz.
- A **main** branch tartalmát fogjuk megnézni.

### **Általános jellemzők**

- Minden oldalon legyen header, nav, main, section, footer elem.
- A header -ben szerepeljen balra igazítva az oldal szabadon választott címe.
- A footerben legyen egy gomb, ami visszavisz a felső menühöz.
- Ne használj CSS keretrendszereket (Bootstrap), a formázásokat saját CSS fájllal oldd meg. Először minden legyen elkészítve és csak utána foglalkozz a design elemekkel.
- **A LEGFONTOSABB: amit nem határoztunk meg, abban szabad kezed van. Például színek, stílus, nem meghatározott elrendezések.**

### **Oldalak**

1. Home: ez lesz a főoldal.
    1. Itt szerepelnie kell egy rövid bemutatkozásnak, max 1-2 mondatban.
    2. Legyen rajta legalább két nagyobb kép.
    3. Legyen rajta elhelyezve három box egymás mellett egy sorban, mindegyikben emeld ki a bemutatkozó egy-egy jó tulajdonságát.
    4. A láblécben legyen egy gomb, ami kattintásra visszavisz az oldal tetejére.
2. Works: ez lesz az az oldal, ahol a tulajdonos bemutatja az eddigi munkáit.
    1. Legalább 3 eddigi projektet mutass be, amit a bemutatkozó már elkészített. Ha nincs ennyi, lehet benne kitalált is. Minden munkához legyen egy kép a bal oldalon és egy cím plusz leírás mellette jobbra. Ha mobil nézetben jelenítik meg az oldalt, akkor egymás alá kerüljön a kép és a szöveg.
3. Gallery: ahogy a neve is mutatja, ez egy fotógaléria legyen.
    1. Legalább 20 egyforma méretű képet jeleníts meg ezen az oldalon.
    2. Legyen minden kép között azonos a függőleges és a vízszintes távolság.
    3. A képekre alkalmazz box shadow effektet, hogy kiemelkedjenek a háttérből.
    4. Mobil nézet esetén egymás alatt legyenek a képek, azaz egy legyen egy sorban.
    5. Asztali nézet esetén három kép legyen egy sorban.
4. About: ezen az oldalon legyen egy hosszabb bemutatkozás, de itt is elég 5-10 mondat.
    1. Helyezz el egy nagyobb képet magadról (vagy arról akit bemutatsz) az oldal bal felső sarkában.
    2. Mit csináltam eddig, mik az erősségeim, mi a hobbim, milyen nyelveket beszélek. Használd a megfelelő HTML elemeket a felsorolásokhoz, legyen benne számmal, ponttal való felsorolás is.
    3. Az oldal alján legyen egy űrlap, amin keresztül üzenetet tudnak neked küldeni. Az adatokat ellenőrizni is kell, az alábbiak szerint:
        1. Név (legalább 5 karakter hosszú és nem lehet üres).
        2. Email (valid email címnek kell lennie).
        3. Üzenet (legalább 20 karakter hosszú legyen.
    4. (Opcionális) Helytelen adatok esetén ne lehessen az űrlapot elküldeni.